# Henk Bakker - Young Sogetist of the Year 2014

##Wie ben ik
Ik ben Henk Bakker en ik vind het super dat ik genomineerd ben voor Young Sogeti of the Year 2014. Tijdens mijn studie ben ik in aanraking gekomen met Sogeti. Vervolgens heb ik mijn afstudeeropdracht gedaan voor de Businnes Line Java en ruim een half jaar later ben ik begonnen als Young Professional.
In mijn vrijetijd vind ik het fijn om te spinnen of op de racefiets te stappen. Verder vind ik het heerlijk tanks stuk te schieten in World of Tanks.

##Wat doe ik
Momenteel ben ik ingezet als senior frontend engineer bij de ABN AMRO. Hier help ik collega’s de wondere wereld van JavaScript te ontdekken. Ik probeer altijd de hoogst mogelijke kwaliteit op te leveren. Daarom ben ik op dit moment met mijn scrumteam Test Driven Development aan het promoten. Dit is niet onopgemerkt gebleven binnen ABN, aangezien ik nu ben ingezet op het eerste DevOps pilot project van ABN. Ik hoop dat mijn bijdrage er voor gaat zorgen dat ABN DevOps omarmt. Verder ben ik zeer enthousiast over AngularJS, zie mijn presentatie voor de Fontys Hogeschool [https://www.youtube.com/watch?v=3HjSzzrLbzQ](https://www.youtube.com/watch?v=3HjSzzrLbzQ).

###Behulpzaam
Een collega helpen met uitdagingen vind ik een van de leukste dingen om te doen. Het is gaaf om te zien dat wanneer je iemand geholpen hebt met een uitdaging hij de volgende keer het probleem zelf kan oplossen.

###Enthousiasmeren & Overtuigen
Mijn gedrevenheid en enthousiasme blijft mensen bij. Beide stralen van mij af als ik ergens volledig voor ga. Hierdoor weet ik mensen mee te krijgen met mijn ideeën en plannen.

###Risico
Als ik geen risico’s zou durven nemen betekent dat ik nooit iets extra’s in mijn carrière of opdracht zou durven doen. Dit zou weer betekenen dat ik tevreden ben met wat ik nu doe en kan. Dat ben ik niet en kan ik niet zijn. Van een opdracht zonder uitdaging word ik rusteloos, ik ben altijd bezig met een volgende stap of actie.

###Eigenwijs
Doorzetten, niet opgeven, maar ook niet alles zomaar aannemen en overnemen. Kritisch maar meewerkend blijven is de oplossing.

Waarom ben ik de Young Sogetist of the Year? In mijn ogen moet een Young Sogetist of the Year iemand zijn die continu nieuwe uitdagingen zoekt en zichzelf ontwikkelt. Iemand die het leuk vindt om nieuwe dingen op te pakken en oprecht geïnteresseerd is in zijn of haar vak. En anderen motiveert om hetzelfde te doen. Vind je dat ik aan dit profiel voldoe? Stem dan op mij!
